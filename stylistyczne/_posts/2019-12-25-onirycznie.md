---
layout: post
title: onirycznie
---

Promień słońca rozświetla oblicze złotowłosej panienki. W tym mglistym blasku
nie sposób mieć pewności, ale zdaje mi się, że po jej policzku spływa łza...

Dookoła wzmaga się szum, w którego obojętności smutek blondynki rośnie, wybrzmiewa,
ściska serce.

Ciąg dalszy snu ukazuje mi ją w innym, ciemnym miejscu przemienioną, okrutną,
gniewną. Jest z nią mężczyzna i nagle wiem, że jest winien jej łez. I wiem,
że za to zapłaci.

Piskliwy krzyk budzi mnie ze snu.
