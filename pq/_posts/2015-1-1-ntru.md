---
layout: post
title: NTRU
---

Opis szyfrowania NTRU i jak jego bezpieczeństwo opiera sie na problemach kratowych.

### Schemat NTRU

Niech $R = \mathbb{Z}[x]/(x^N-1)$ będzie pierścieniem obciętych wielomianów z mnożeniem $\star$ jako splotem (opis niżej).
Schemat opisuje trójka parametrów $(N, p, q)$ taka, że $N$ jest liczbą pierwszą, $q>p$ oraz $p \perp q$,

Niech $F, G \in R$ wielomiany o współczynnikach ze zbioru $\\{-1,0,1\\}$ spełniające

$$ f = 1 + pF, \\
   g = pG. $$

**Klucz prywatny**: $F,G,f,g$ \\
**Klucz publiczny**: $h=f^{-1} \star g \pmod{q}$

Aby **zaszyfrować** wiadomości reprezentujemy ją jako wielomian $m$ o współczynnikach ze zbioru $\\{-1,0,1\\}$,
wybieramy losowy wielomian $r$ o współczynnikach ze zbioru $\\{-1,0,1\\}$ i obliczamy szyfrogram

$$ e = r \star h + m \pmod{q}$$

**Deszyfrowanie** polega na obliczeniu ioczynu szyfrogram i tajnego wielomianu $f$ modulo $q$:

$$ a = f \star e \pmod{q} \equiv f \star (r \star h + m) \equiv f \star (r \star f^{-1} \star g + m) \equiv r \star g + f \star m,$$

i wykonaniu redukcji modulo $p$

$$ a \pmod{p} \equiv r \star g + f \star m  \equiv r \star pG + (1+pF) \star m \equiv m,$$

Z powyżwszego opisu nie widać od razu, że NTRU jest kryptosystemem kratowym. Nie powiedzieliśmy też, dlaczego trudno jest odzyskać
wiadomość i tajne parametry na podstawie publicznych informacji:
- dlaczego trudno jest znaleźć $m$ na podstawie $e = r \star h + m$,
- dlaczego trudno jest znaleźć $f$ i $g$ na podstawie $h$.

Najpierw, krótko opiszę czym właściwie jest splot i modularne macierze splotów.

### Sploty i modularne kraty splotu

Weźmy dwa wektory

$$  h = [h_0, h_1, \ldots, h_{N-1}] \in \mathbb{Z}^N, \\
    f = [f_0, f_1, \ldots, f_{N-1}] \in \mathbb{Z}^N. $$

Ich splotem nazwiemy wektor $g = h \star f$, którego współczynniki są zadane jako

$$ g_k = \sum_{i+j \equiv k \pmod{N}} h_if_j. $$

Dodanie operacji splotu wektorów do kraty $\mathbb{Z}^N$ przekształca ją w pierścień izomorficzny
z pierścieniem obciętych wielomianów $\mathbb{Z}[x]/(x^N-1)$.

Niech $q \geqslant 1$ będzie liczbą całkowitą nazywaną modułem. Niech $h \in \mathbb{Z}^N$.
Zbiór par $(f,g) \in \mathbb{Z}^{2N}$ spełnaijacych $h \star f = g \pmod{q}$ tworzy kratę w $\mathbb{Z}^{2N}$.
Kratę tę oznaczamy $L_h = L(h,q)$ i nazywamy **modularną  kratą splotu** (convolution modular lattice).

$$  L_h = \{ (f,g) \in \mathbb{Z}^{2N}~|~ h \star f \equiv g \pmod{q} \}.$$

Krata $L_h$ jest rozpięta przez wektory będące wierszami macierzy reprezentującej formułę splotu

$$ L_h = RowSpan \begin{bmatrix} Id & circ(h) \\ 0 & q \cdot Id \end{bmatrix},$$

gdzie macierz $circ(h)$ jest macierzą cykliczną generowaną przez wektor $h$ i ma postać

$$ circ(h) = \begin{bmatrix}
                h_0 & h_1 & \ldots & h_{N-1} \\
                h_{N-1} & h_0 & \ldots & h_{N-2} \\
                \vdots & \vdots & \vdots & \vdots \\
                h_1 & h_2 & \ldots & h_0 \\
              \end{bmatrix} $$

Sprawdżmy, że wektor $(f,g)$ rzeczywiście należy do kraty. Z założenia dla pewnego $u \in \mathbb{Z}^N$:

$$ h \star f - g = u \cdot q, $$

a stąd

$$ [f,g] = [f,u] \cdot \begin{bmatrix} Id & circ(h) \\ 0 & q \cdot Id \end{bmatrix} \in L_h. $$

### Bezpieczeństwo NTRU

Zauważmy teraz, że zgodnie z oznaczeniami z początku klucze schematu NTRU wybierane są tak, żeby

$$ h \star f \equiv g \pmod{q}$$

oraz tak, aby $f$ i $g$ miały małe parametry. Wynika stąd, że krata $L_h$ musi zawierać krótki wektor
$(f,g)$. Ze względu na trudność problemu SVP szukania najkrótszego wektora kraty ciężko jest znaleźć
taki wektor.

Rozważmy teraz szyfrowanie wiadomości

$$ e = r \star h + m \pmod{q}.$$

Można je zapisać w postaci wektorowej w następujący sposób

$$ [0,e] = [0,r \star h + m \pmod{q}] = [r,r \star h \pmod{q}] + [-r,m]. $$

Wektor $[r, r \star h]$ należy do kraty $L_h$. Wektor $[-r,m]$ ma tylko małe współczynniki, jest krótki i nie należy do kraty $L_h$.
Stąd wektor $[0,e]$ również nie należy do kraty. Znalezienie wektora $[-r,m]$ (i tym samym wiadomości $m$) na podstawie $[0,e]$
wymagałoby znalezienia wektora kraty $[r, r\star h \pmod{q}] \in L_h$ leżącego najbliżej $[0,e]$ i tym samym rozwiązania problemu
CVP znajdywania wektora kraty leżącego najbliżej ustalonego wektora z poza kraty.
